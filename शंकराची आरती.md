<a href="/ganapati-aaratyaa/देवीची%20आरती.html" style="float: left;">देवीची आरती</a><a href="/ganapati-aaratyaa/शंकराची%20आरती.html" style="float: right;">शंकराची आरती</a>  

लवथवती विक्राळा ब्रह्मांडी माळा ।  
वीषें कंठ काळा त्रिनेत्रीं ज्वाळा ॥  
लावण्यसुंदर मस्तकीं बाळा ।  
तेथुनियां जळ निर्मळ वाहे झुळझूळां ॥ १ ॥  
  
जय देव जय देव जय श्रीशंकरा ।  
आरती ओवाळूं तुज कर्पूरगौरा ॥ ध्रु० ॥  
  
कर्पूरगौरा भोळा नयनीं विशाळा ।  
अर्धांगी पार्वती सुमनांच्या माळा ॥  
विभुतीचें उधळण शितिकंठ नीळा ।  
ऐसा शंकर शोभे उमावेल्हाळा ॥ जय देव० ॥ २ ॥  
  
देवीं दैत्यीं सागरमंथन पै केलें ।  
त्यामाजीं जें अवचित हलाहल जें उठिलें ॥  
तें त्वां असुरपणें प्राशन केलें ।  
नीलकंठ नाम प्रसिद्ध झालें ॥ जय देव० ॥ ३ ॥  
  
व्याघ्रांबर फणिवरधर सुंदर मदनारी ।  
पंचानन मनमोहन मुनिजनसुखकारी ॥  
शतकोटीचें बीज वाचे उच्चारी ।  
रघुकुलतिळक रामदासाअंतरीं ॥ जय देव जय देव० ॥ ४ ॥  
  
<a href="/ganapati-aaratyaa/देवीची%20आरती.html" style="float: left;">देवीची आरती</a><a href="/ganapati-aaratyaa/शंकराची%20आरती.html" style="float: right;">शंकराची आरती</a>  
