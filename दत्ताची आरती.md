<a href="/ganapati-aaratyaa/पांडुरंगाची%20आरती.html" style="float: left;"><<पांडुरंगाची आरती</a> <a href="/ganapati-aaratyaa/ज्ञानेश्वरांची%20आरती.html" style="float: right;">ज्ञानेश्वरांची आरती>></a>  

<br />
<br />

दत्ताची आरती
---------------------
त्रिगुणात्मक त्रैमूर्ती दत्त हा जाणा।  
त्रिगुणी अवतार त्रैलोक्य राणा ।  
नेती नेती शब्द न ये अनुमाना॥  
सुरवर मुनिजन योगी समाधी न ये ध्याना ॥ १ ॥  

जय देव जय देव जय श्री गुरुद्त्ता ।  
आरती ओवाळिता हरली भवचिंता ॥ धृ ॥  
  
सबाह्य अभ्यंतरी तू एक द्त्त ।  
अभाग्यासी कैची कळेल हि मात ॥  
पराही परतली तेथे कैचा हेत ।  
जन्ममरणाचाही पुरलासे अंत ॥ जय० ॥ २ ॥  
  
दत्त येऊनिया ऊभा ठाकला ।  
भावे साष्टांगेसी प्रणिपात केला ॥  
प्रसन्न होऊनि आशीर्वाद दिधला ।  
जन्ममरणाचा फेरा चुकवीला ॥ जय० ॥ ३ ॥  
  
दत्त दत्त ऐसें लागले ध्यान ।  
हरपले मन झाले उन्मन ॥  
मी तू पणाची झाली बोलवण ।  
एका जनार्दनी श्रीदत्तध्यान ॥ जय० ॥ ४ ॥

<br />
<a href="/ganapati-aaratyaa/पांडुरंगाची%20आरती.html" style="float: left;"><<पांडुरंगाची आरती</a> <a href="/ganapati-aaratyaa/ज्ञानेश्वरांची%20आरती.html" style="float: right;">ज्ञानेश्वरांची आरती>></a>
