<a href="/ganapati-aaratyaa/शंकराची%20आरती.html" style="float: left;">शंकराची आरती</a><a href="/ganapati-aaratyaa/शंकराची%20आरती.html" style="float: right;">शंकराची आरती</a>  

<br />
<br />

पांडुरंगाची आरती 
------------
युगे अठ्ठावीस विटेवरी उभा ।  
वामांगी रखुमाई दिसे दिव्य शोभा ।  
पुंडलिकाचे भेटी परब्रह्म आले गा ।  
चरणी वाहे भीमा उद्धरी जगा ॥ १ ॥  
  
जय देव जय देव जय पांडुरंगा ।  
रखुमाईवल्लभा, राईच्या वल्लभा पावे जिवलगा ॥  
जय देव जय देव ॥ धृ० ॥  
  
तुळसीमाळा गळा कर ठेवुनी कटी ।  
कासे पीतांबर कस्तुरी लल्लाटी ।  
देव सुरवर नित्य येती भेटी । गरुड हनुमंत पुढे उभे रहाती ॥ जय० ॥ २ ॥  

धन्य वेणूनाद अनुक्षेत्रपाळा ।  
सुवर्णाची कमळे वनमाळा गळा ।  
राई रखुमाबाई राणीया सकळा ।  
ओवाळिती राजा विठोबा सावळा ॥ जय० ॥ ३ ॥  
  
ओवाळू आरत्या कुर्वंड्या येती ।  
चंद्रभागेमाजी सोडुनिया देती ।  
दिंड्या पताका वैष्णव नाचती ।  
पंढरीचा महिमा वर्णावा किती ॥ जय० ॥ ४ ॥  
  
आषाढी कार्तिकी भक्तजन येती ।  
चंद्रभागेमध्ये स्नान जे करिती ।  
दर्शनहेळामात्रे तया होय मुक्ति ।  
केशवासी नामदेव भावे ओवाळिती ॥ जय० ॥ ५ ॥  

<br />
<a href="/ganapati-aaratyaa/शंकराची%20आरती.html" style="float: left;">शंकराची आरती</a><a href="/ganapati-aaratyaa/शंकराची%20आरती.html" style="float: right;">शंकराची आरती</a>  
